

"டேய் பவின், அப்போவே நா சொன்னேன்ல, இப்போ நாம இருக்குற இந்த பெருமாள் கோவில் கிராமம் தான் தமிழ்நாடு‌ன்னு. அங்க பாரு — சிங்காரகோவில், கடலூர் மாவட்டம், தமிழ்நாடு‌ன்னு போட்டிருக்கே பாரு."

"ஆமாடா, நானும் கூட நீ என்ன கலைக்க சொல்றேன்னு நினைச்சேன். ஆனா உங்க ஊர் சூப்பர்டா! சைக்கிள்ல ரெண்டு கிலோமீட்டர் மெதுசி வந்தா தமிழ்நாடு வருது. மறுபடியும் இதே ரோட்ல இன்னொரு ரெண்டு கிலோமீட்டர் போன, மறுபடியும் பாண்டிச்சேரி வருது."

"ஹ்ம்ம், அதுதான் எங்க ஏரியா பேஷியல். சரி, அத விடு, நமக்காக பாலாவும் முரளியும் பெரிய ஆலமரத்துக்கு கீழ வெயிட் பண்ணிட்டு இருப்பாங்க, போலாம் வா."

பவின்னும் முருகேசனும் சைக்கிளை தள்ளியபடி ஊர் வாசலில் இருந்த ஆலமரத்துக்கு சென்றார்கள். அந்த ஆலமரத்திலிருந்து வலது பக்கம் சென்றால் சிங்காரகோவில் கிராமம் வரும். ஆலமரத்தை பார்த்தபடி இருக்கும் சாலையில் நேராக போனால் பாண்டிச்சேரி எல்லை வரும். அங்குதான் முருகேசனின் சொந்த ஊர் தவளக்குப்பம் இருக்கிறது. ஆலமரத்தின் இடது பக்கம் சுமார் ஒரு ஒன்றரை கிலோமீட்டர் வரை ஒரு ஒத்ததாடி பாதை இருக்கிறது.

"டேய், இவங்க எப்போ வரப் போறாங்க? நாம எப்படி வீட்டுக்கு போறது, இப்போவே மணி ஏழு ஆயிடுச்சே," என்றான் முரளி.

"எனக்குத்தானே இங்கே இருக்கணும்னு ஆசையா? அதோ அங்க வருறது முருகேசன்தானே?"

"டேய் முரளி, இன்னுமா நீ வீட்டுக்கு போகாம இங்க இருக்க?" என்று கிண்டலாக முருகேசன் கேட்டான்.

"டேய், இதுக்குத்தான் இவன்னுகிட்ட வெயிட் பண்ண வேண்டாம்னு சொன்னேன்டா!" என்று கோபத்தோடு பாலா பார்த்தவுடனே சொல்லியபடி சைக்கிளை தள்ளிக்கொண்டு பாதி தூரம் சென்றான்.

"டேய் முரளி டேய்! நில்லடா, சும்மா விளையாடினேன். பவின்னுக்கு அந்த வீட்ல தண்ணி வாங்கிக்கொடுத்து, அப்புறம் கிழக்கு மூலையில இருக்க கடைல ஊரு அட்ரஸ் கமிச்சிட்டு வர லேட் ஆயிடுச்சு."

முரளி நின்றான். அவனருகில் முருகேசன் சென்று, அவன் காதில் ஏதோ சொன்னான். முரளி சிரித்துவிட்டு பவின்னை பார்த்தான்.

முரளி பாலாவையும் பார்த்தபடி பவின்னிடம் சொன்னான்,
"நாங்க பொதுவா இங்க வந்த யாருக்கு தில் அதிகம்னு ஒரு கேம் விளையாடுவோம்."

"என்ன கேம்?" என்று ஆர்வமாய் கேட்டான் பவின்.

"தோ, அங்க தெரியுதுல ஒரு ஒத்ததாடி பாதை? அந்த வழியா போனா கடைசில ஊர் கோட்டில் ஒரு சுடுகாடு வரும். அங்க பக்கத்துல ஒரு வயல் வாய்க்கால் ஓடும். அந்த வாய்க்கால் மேட்டுல இருந்து ஒரு கைப்பிடி செம்மண் எடுத்து வந்தா — நீ ஒரு தைரியமான ஆளு. நாங்க ஒத்துக்கிறோம். ஆனா ஒரு கண்டிஷன் — தண்ணியா தான் போனும்!"

தொடரும்.....